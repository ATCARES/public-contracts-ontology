<div>Pro popis veřejných zakázek pomocí formátu RDFa používáme slovník, který jsme pro tyto účely vytvořili. Slovník kombinuje některé všeobecně uznávané slovníky, jako např. Good Relations nebo Dublin Core.</div>

<h2>HTML vs. XHTML</h2>

<div>Prozatím je standardizováno pouze rozšíření jazyka XHTML o prvky jazyka RDFa. XHTML dokument potom vypadá takto:</div>

<pre>
&lt;!DOCTYPE html PUBLIC "-//W3C//DTD XHTML+RDFa 1.0//EN" "http://www.w3.org/MarkUp/DTD/xhtml-rdfa-1.dtd"&gt;
&lt;html xmlns="http://www.w3.org/1999/xhtml"&gt;
   ...
&lt;html&gt;
</pre>

<div>Pokud potřebujeme použít HTML, je to možné. RDFa rozšíření jazyka HTML ještě sice není standardizováno, ale fungovat bude. HTML dokument vypadá takto:</div>

<pre>
&lt;!DOCTYPE HTML PUBLIC "-//W3C//DTD HTML 4.01+RDFa 1.1//EN"
   "http://www.w3.org/MarkUp/DTD/html401-rdfa11-1.dtd"&gt;
&lt;html&gt;
   ...
&lt;/html&gt;
</pre>

<h2>Jmenné prostory</h2>

<div>Nejprve je vždy nutné zavést potřebné jmenné prostory. To můžeme udělat v jakémkoliv elementu HTML stránky, který obsahuje RDFa kód. Jmenné prostory jsou pak platné v celém obsahu tohoto elementu.</div>

<pre>
&lt;html xmlns:rdf="http://www.w3.org/1999/02/22-rdf-syntax-ns#"
      xmlns:rdfs="http://www.w3.org/2000/01/rdf-schema#"
      xmlns="http://www.w3.org/1999/xhtml"
      xmlns:gr="http://purl.org/goodrelations/v1#"
      xmlns:dc="http://purl.org/dc/terms/"
      xmlns:c="http://example.org/contracts#"
      xmlns:payment="http://reference.data.gov.uk/def/payment#"
      xmlns:xsd="http://www.w3.org/2001/XMLSchema#"&gt;
   ...
&lt;/html&gt;
</pre>

<h2>Určení místa na webové stránce, kde je veřejná zakázka popsána</h2>

<div>Informace o veřejné zakázce uzavřete do jednoho elementu, např. <pre style="display:inline">div</pre>. Potom určete, že obsah tohoto elementu se týká veřejné zakázky pomocí RDFa atributu <pre style="display:inline">typeof</pre> s hodnotou <pre style="display:inline">c:Contract</pre>. Jinými slovy tím říkáte, že obsah reprezentuje instanci třídy <pre style="display:inline">c:Contract</pre>.</div>

<pre>
&lt;div typeof="c:Contract"&gt;

&lt;/div&gt;
</pre>

<div>Výše uvedeným dále říkáte, že samotná veřejná zakázka je anonymní, tj. nemá žádný identifikátor. To je v pořádku do té doby, kdy se chcete na zakázku odkazovat. Pokud chcete zakázce identifikátor přiřadit (např. proto, abyste se na ní mohli odkazovat), je potřeba jí přiřadit jednoznačné URI (v RDF se jako identifikátory používají právě URI). Toto URI může být např. fyzickým URL, na kterém je umístěna webová stránka s veřejnou zakázkou. Je důležité ale zajistit, že zvolené identifikační URI se pro danou veřejnou zakázku již nikdy nezmění. Pokud toto nemůžete u fyzického URL zajistit, je vhodnější zvolit nějaké virtuální URI (např. URL vašeho webu doplněné o <pre style="display:inline">/VZ/&lt;cislo-jednaci&gt;</pre>), na kterém fyzicky žádný dokument existovat nemusí.</div>

<pre>
&lt;div about="http://www.muzabovresky.cz/VZ/12345678" typeof="c:Contract"&gt;

&lt;/div&gt;
</pre>

<h2>Údaje při zveřejnění veřejné zakázky</h2>

<div>Pro každou veřejnou zakázku uvádějte její název. Pro názvy je v našem slovníku určena RDF vlastnost <pre style="display:inline">dc:title</pre>.</div>

<pre>
&lt;div about="http://www.muzabovresky.cz/VZ/12345678" typeof="c:Contract"&gt;
   <b>&lt;span property="dc:title"&gt;Jezdecké potřeby městské policie&lt;/span&gt;</b>
&lt;/div&gt;
</pre>

<div>Dále uvádějte datum zveřejnění a datum pro posílání nabídek. Pro ně jsou v našem slovníku určeny RDF vlastnosti <pre style="display:inline">dc:issuded</pre> a <pre style="display:inline">c:bidDeadline</pre>. Je zde ale jeden podstatný rozdíl oproti názvu. Na webové stránce chcete návštěvníkům zobrazit datum ve formátu běžném v ČR, např. <pre style="display:inline">1. 2. 2010</pre> nebo <pre style="display:inline">1. února 2010</pre>. To ale není strojově čitelný datum. Pro strojově čitelnou podobu datumů používáme datový typ <pre style="display:inline">xsd:date</pre> jazyka XMl Schema, např. <pre style="display:inline">2010-02-01</pre>. Strojově čitelnou hodnotu ale neukazujete svým návštěvníkům. Proto ji dávejte jako hodnotu atributu <pre style="display:inline">content</pre>. Také přidejte informaci o datovém typu pomocí atributu <pre style="display:inline">datatype</pre>.</div>

<pre>
&lt;div about="http://www.muzabovresky.cz/VZ/12345678" typeof="c:Contract"&gt;
   &lt;span property="dc:title"&gt;Jezdecké potřeby městské policie&lt;/span&gt;
   <b>&lt;span property="dc:issued" content="2010-01-01" datatype="xsd:date"&gt;1. 1. 2010&lt;/span&gt;</b>
   <b>&lt;span property="c:bidDeadline" content="2010-02-01" datatype="xsd:date"&gt;1. 2. 2010&lt;/span&gt;</b>
&lt;/div&gt;
</pre>